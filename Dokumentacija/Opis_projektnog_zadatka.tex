\chapter{Opis projektnog zadatka}
		
		Razvijamo aplikaciju namijenjenu sudionicima stručne konferencije, s ciljem pojednostavljenja pregleda i ocjenjivanja radova. Naša misija je stvoriti integrirano digitalno okruženje koje potiče interakciju između sudionika i autora te promiče znanstveni i stručni dijalog. U skladu s tim, implementiramo ključne korisničke zahtjeve kako bismo osigurali optimalno korisničko iskustvo i funkcionalnost sustava.
		
		Potrebno je izgraditi sustav za naručitelje kojim bi se održane konferencije mogle pratiti putem aplikacije. Aplikacija je sustav preko kojeg se mogu pregledavati sadržaji poput postera i radova autora. Svaki autor može prijaviti svoj rad i administratoru konferencije proslijediti materijale potrebne za stavljanje svog rada u aplikaciju. Za svaki pojedini rad, korisnik ima priliku glasati u cilju biranja 3 najbolja rada. Tijekom održavanja konferencije, na aplikaciji postoji video prijenos u stvarnom vremenu te konferencije. Na kraju i tijekom održavanja konferencije svaki korisnik može preuzeti fotografije s konferencije.
		
		Ključni zahtjev je omogućiti istovremeni rad više korisnika u stvarnom vremenu bez gubitka performansi. Na primjer, dok jedan sudionik pregledava rad, drugi može istovremeno davati svoje ocjene ili komentare. Ova funkcionalnost je ključna za dinamičnu interakciju i suradnju među sudionicima konferencije.
		
		Još jedan važan zahtjev je brz pristup bazi podataka. Kada korisnici pristupe aplikaciji za pretraživanje radova ili unos svojih glasova, odziv sustava mora biti brz i učinkovit. Ovaj zahtjev osigurava korisnicima bolje korisničko iskustvo smanjenjem vremena čekanja na učitavanje informacija, što je posebno važno u okruženju konferencije gdje je vrijeme sudionika dragocjeno.
		
		Naša aplikacija ima sigurnu, brzu i pouzdanu komunikaciju s bazom podataka i stabilnost veze sa serverom. Pružamo zaštitu povjerljivih podataka konferencije i korisnika te osiguravanje neprekidnog rada aplikacije.
		
		\newpage
		
		Sustav je prilagođen za rad na mobilnim uređajima. Aplikacija je prilagodljiva i lako koristiva na različitim veličinama ekrana, od pametnih telefona do tableta. Sudionicima se omogućava da pristupe i koriste aplikaciju bilo kada i bilo gdje, što je posebno važno u današnjem mobilnom i povezanom svijetu.
		
		Svi ovi zahtjevi su usmjereni na stvaranje korisničkog iskustva koje je učinkovito, intuitivno i prilagođeno potrebama sudionika stručne konferencije. Cilj nam je osigurati da aplikacija ispuni očekivanja korisnika pružajući inovativnu platformu za razmjenu znanstvenih i stručnih informacija.
		
		Brojne su koristi ovog projekta, a one kojima naš sustav pridonosi su: 
		
		\begin{packed_item}
			\item Povećana interaktivnost: omogućuje aktivnije sudjelovanje posjetitelja kroz glasovanje i povratne informacije.
			\item Bolja organizacija: automatizira prijavu radova i administrativne procese, štedeći vrijeme i resurse.
			\item Pristupačnost: digitalizacija sadržaja konferencije osigurava lakši pristup informacijama za sve sudionike.
			\item Ekološka održivost: smanjenje upotrebe papira kroz digitalne postere i materijale.
			\item Analitički podaci: skupljanje podataka o preferencijama sudionika, korisnih za buduće događaje.
		\end{packed_item}

		Postoje razna slična rješenja ovakvih platformu poput Whova, EventMobi, i Attendify. Međutim, naša aplikacija se razlikuje specifičnim funkcijama poput prilagođenog glasovanja, notifikacija i integracije s lokalnim vremenskim uvjetima, što je prilagođeno specifičnim potrebama naše ciljane konferencije.
		
		Korisnici ove aplikacije i zahtjevi svakog korisnika:
		\begin{packed_item}
			\item Posjetitelji konferencije: željni pristupa sadržaju i interakcije.
			\item Autori radova: traže platformu za predstavljanje rada i dobivanje povratnih informacija.
			\item Organizatori konferencija: teže efikasnom upravljanju sadržajem i interakcijom sudionika.
			\item Sponzori: žele promovirati svoje brendove putem aplikacije.
		\end{packed_item}
		Aplikacija će biti dizajnirana modularno, omogućujući prilagodbu za različite tipove konferencija, broj sudionika, i specifične zahtjeve organizatora. Projekt uključuje razvoj i implementaciju aplikacije, testiranje funkcionalnosti, te suradnju s krajnjim korisnicima za povratne informacije i unaprjeđenja.
		
		\newpage
		
		Postoje razne nadogradnje našeg projektnog zadatka, a neka od njih su sinteza sustava s ovim tehnologijama:
		\begin{packed_item}
			\item Umjetna inteligencija: personalizirani prijedlozi sesija bazirani na interesima korisnika.
			\item Virtualna stvarnost: mogućnost virtualnog obilaska konferencije za korisnike koji ne mogu prisustvovati fizički.
			\item Integracija s društvenim mrežama: olakšavanje dijeljenja sadržaja i povećanje vidljivosti konferencije.
		\end{packed_item}

		
		
		\eject
		
		
	